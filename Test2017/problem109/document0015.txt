Ό,τι κι αν παραγγείλαμε ήρθε σε σωστούς χρόνους και πάντα με χαμόγελο αν και στην αρχή λίγο συγκρατημένο. Σε σχέση με τους άλλους θαμώνες, εμείς πρέπει να ήμασταν «οι ξένοι». Οι υπόλοιποι έδειχναν να έχουν μία γλυκιά οικειότητα με τον χώρο και πολύ τους ζήλεψα γι αυτό. Προσπαθώντας να αποτινάξουμε από πάνω μας την ρετσινιά του παρείσακτου, δείξαμε κι εμείς από την πλευρά μας ότι θέλουμε και μπορούμε να ταιριάξουμε στο ύφος τους. Τότε η συμπεριφορά τους έγινε ακόμα πιο φιλική απέναντί μας. 
