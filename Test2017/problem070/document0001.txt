‘Ken ik jou van ergens?’ is zo mogelijk het slechtste boek dat ik al ooit gelezen heb. Eerst en vooral is het boek heel simpel geschreven. Zo simpel zelfs dat ik het gevoel heb dat dit boek het werk is van een twaalfjarige. Ja, een romantische novelle is geen literair hoogstandje, maar ik heb me echt heel hard geërgerd aan het te gemakkelijke woordgebruik. Helaas was de inhoud van het boek niet veel beter. Alles was zeer voorspelbaar, je kon zo het einde van het boek raden. Dit maakt dat je helemaal geen zin meer hebt om nog verder te lezen. ‘Ken ik jou van ergens?’ is even origineel als alle andere romantische novelles, maar als je houdt van boeken zonder inhoud en waarbij je niet hoeft na te denken, dan is dit zeker iets voor jou. Anders raad ik aan om er zo ver mogelijk uit de buurt te blijven. 