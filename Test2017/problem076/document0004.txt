Een gezellig avondje bibberen!Gisteravond maakten ik en mijn vriend ons klaar voor een gezellige griezelavond: lichten gedoofd, popcornemmer in de hand. De eerste scène beloofde al meteen veel goeds; Een moordenaar met een hightechpistool achtervolgde een twintigjarig meisje en schoot haar in een donker steegje door het hoofd. Kosten noch moeite waren gespaard om alles zo realistisch mogelijk te maken. De special effects waren van de hoogste kwaliteit die ik ooit gezien had. Na deze openingsscène werd het alleen maar beter. De film hield ons van begin tot einde hardnekkig in zijn greep. Eindelijk nog eens een verrassende verhaallijn in een horrorfilm! Ook na het slot van Skull fraction keek ik nog vele keren schichtig om me heen om te kijken of er geen moordenaar op de loer lag. Deze film hoort voor mij absoluut bij de top tien van beste films van het jaar. Een ongelooflijke aanrader voor elke fan van het horror- en thrillergenre! Het enige spijtige bij deze film is dat ik hem niet eerder gezien heb in de bioscoop. Ik kijk dus alvast bibberend uit naar de sequel!