Vorige week zaterdag ben ik samen met mijn gezin voor het eerst gaan eten in Pizza Perfecto. Een heel gezellige pizzeria met vriendelijk personeel waar je door de mooie inrichting van het restaurant en de Italiaanse muziek als het ware wordt ondergedompeld in de Italiaanse sfeer. Voor gezelligheid geef ik dus een dikke 10! Het eten verdient ook een hoge score aangezien het echt lekker en verzorgd was. Het concept van Pizza Perfecto spreekt mij ook volledig aan: vanaf het moment dat je binnenkomt en je je tafel aangewezen hebt gekregen, kan je je eigen pizza gaan samenstellen aan het buffet. Eerst kan je de grootte en de dikte van je pizzabodem kiezen. Vervolgens kan je de bodem bestrooien met datgene wat je wil: alle soorten vlees, vis, groentjes, sauzenâ€¦ Zelfs het soort kaas mag je kiezen! Ten slotte passeer je langs de kassa waar je een zeer schappelijke prijs betaalt. De pizza wordt in de oven gestoken en binnen de vijftien minuten ben je aan het smullen van je zelfgemaakte pizza! Mmm, heerlijk! Pizza Perfecto is absoluut een aanrader!