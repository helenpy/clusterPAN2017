Volgens een studie van ING Barings zouden de grote brouwers 40 miljard euro nodig hebben om verder te consolideren. 'Als het heel snel gaat', voegen de onderzoekers er meteen aan toe. Dat zou betekenen dat ze de kapitaalmarkt zouden moeten aanspreken. Ook Interbrew zou daartoe gedwongen zijn. Tenzij het bedrijf dan toch fuseert met SAB of een andere club met heel veel geld. Het acquisitieteam in Leuven houdt de vinger voortdurend aan de pols. 
