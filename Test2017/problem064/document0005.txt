Ik ben enorm onder de indruk van de nieuwe Nokia Superball met geïntegreerde Wii bediening. Ik zeg het niet vaak, maar dit is een product dat ik iedereen kan aanbevelen. Deze smartphone kan werkelijk alles. Bellen, sms’en, surfen op het internet, mooie foto’s maken, een filmpje maken, je maand plannen, muziek beluisteren,… Deze smartphone kan het allemaal en dus nu kan je er ook mee sporten! Geen tennisraket bij de hand hebben is geen probleem meer met deze Nokia Superball. Wanneer je tegenspeler dezelfde smartphone in handen heeft kan je eender waar een duel aangaan. Geen excuus meer om niet te gaan sporten dus! Er is voor elk wat wils, spelletjes van klassiek ballet tot rugby. Het handige is ook dat dit overal kan: in de supermarkt, in de kledingwinkel, op straat, in het park, op je werk, … Ik kan in ieder geval niet meer zonder. Mijn dag begint met yoga met behulp van mijn Nokia Superball met geïntegreerde Wii bediening, in de pauze loop ik een rondje rond de plaatselijke vijver, na het middageten even badmintonnen en ga zo maar door. Ik kan en wil niet meer zonder, zijn jullie klaar voor een duel? 