Je dacht misschien dat Antwerpen al genoeg pizza restaurants kende. Op en rond de grote markt struikel je zowat over de Italianen en de Jan Blomstraat met Da Giovanni kom je als vrouw niet door zonder minstens één huwelijksaanzoek. Je dacht misschien dat het wel goed geweest was. Pizza Perfecto zal je van die mening snel afhelpen. Zowel binnen in het gezellige restaurantje als buiten op het terras in de tuin waan je je in Italië. Dat komt voor de verandering eens niet door foto’s van oude Italiaanse acteurs aan de muur of druiven aan het plafond maar gewoon door de gezellige sfeer en vriendelijke “iedereen welkom” bediening.  Daarbij daag ik ook iedereen uit om mij een lekkerdere pizza Hawaï voor te schotelen uit de regio Antwerpen. Het enige dat niet origineel is aan dit stukje Italië is dat het een echte aanrader is. Allen daarheen zou ik zeggen!