Harry Pother and the Deathly Hallows - Part 2 vormt het sluitstuk van de filmserie gebaseerd op de 7 Harry Potter-boeken geschreven door J.K. Rowling. Hoewel de voorlaatste film nogal traag was in opbouw en er zelfs veel saaie stukjes zijn, is daar geen sprake van in de laatste (achtste) film. David Yates (regie) heeft alle registers opengetrokken voor de finale film. De apocalyptische eindoorlog der tovenaars is met veel 'special effects' en actiescènes in beeld gebracht. De film is een visueel spektakel voor jong en oud. Maar niet enkel zitten de beelden goed, ook aan het narratief lijkt meer aandacht te zijn besteed dan in voorgaande films. De acteurs – bij uitstek Daniel Radcliff – hebben nog nooit eerder zo’n geloofwaardige prestatie neergezet. Het lijkt of er voor de laatste film een veel groter budget is vrijgemaakt en dat heeft niets dan goede resultaten opgeleverd. Alleen meer lof over deze film!  