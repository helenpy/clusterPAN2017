'Rise of the Planet of the Apes' is een uitstekende film, die een mooie balans vindt tussen actie en dialoog. De vechtscènes zijn indrukwekkend en laten de adrenaline aan een hoog tempo door je lijf gieren, niet in het minst door de knappe special effects die de makers op het scherm weten te toveren. Anderzijds is er ook ruimte voor rustigere momenten, waarin de personages op een geloofwaardige manier met elkaar converseren om zo hun persoonlijke motivaties te laten blijken. Op die manier slaagt de film erin om enkele zeer menselijke thema's aan de man te brengen, zoals onze angst voor het onbekende, ondanks de grote hoeveelheid harige primaten in haast elke scène.