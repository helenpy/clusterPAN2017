Een Blackberry is niet erg gebruiksvriendelijk. Het grootste probleem is dat de toetsen veel te klein zijn, waardoor een simpel sms'je typen een huzarenstuk wordt. Een lange e-mail moet je al helemaal niet proberen. Verder heeft het toestel zijn beperkingen: er is geen frontcamera, waardoor je geen gebruik kan maken van Snapchat en je ook niet kan videoskypen. De Blackberry heeft wel een touchscherm, maar omdat het scherm zo klein is, moet je goed mikken voor je het juiste icoontje kan aanklikken. 