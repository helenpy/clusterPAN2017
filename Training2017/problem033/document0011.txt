De hongerspelen is een fantastisch boek dat je meteen bij je nekvel grijpt. Het is zo spannend en anders dat je het liefst in één keer uitleest. Het speelt zich af in het toekomstige Noord-Amerika. Ik kon me helemaal inleven in de situaties en de personages, dankzij de meeslepende vertelstijl en de uitvoerige beschrijvingen. Het verhaal wordt verteld door de ogen van Katniss. Het gebruik van het ik-perspectief laat je toe veel dichter te staan bij het hoofdpersonage, maar ook bij haar medespelers. Katniss' verwarrende gevoelens, gedachten, frustraties en angsten lijken zo tastbaar dat je ze bijna aan kan raken. Dit boek is in mijn ogen zeer vernieuwend, en juist dat verrassingseffect zorgde ervoor dat ik er helemaal in kon opgaan. The Hunger Games is bovendien een verhaal waar zowel jonge als oude mensen van kunnen genieten, ook al ben je niet zo’n fan van sciencefiction. Dit boek is echt een aanrader voor iedereen die graag leest.