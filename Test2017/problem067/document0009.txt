Ik ben absoluut geen fan van Quick. Ik heb Quick altijd al een kopie gevonden van de niet te evenaren McDonalds. De burgers zijn minder lekker, het interieur is minder ‘gezellig’, het personeel is minder vriendelijk en Quick aapt alle nieuwigheden van McDonalds na. Wanneer je zin hebt om niet gezond te eten kom je al gauw bij pizza of frietjes uit. Een keten als Quick hoort zeker thuis in dit rijtje, maar toch zal ik altijd weigeren naar Quick te gaan wanneer men dit voorstelt. Wanneer ik aan Quick denk, denk ik meteen aan het woord ‘fake’, waarbij McDonalds de enige echte keten is voor mij. De gekende namen van de burgers zoals de naam ‘Filet-O-Fish burger’ wordt bij Quick omgevormd tot ‘King Fish’. Keer op keer zijn het aangepaste benamingen die oorspronkelijk van McDonalds afkomstig zijn. Ook vind ik het logo van Quick  minder aantrekkelijk. Misschien is mijn mening wel beïnvloed door de vele reclame die McDonalds maakt en omdat Quick opvallend minder reclame maakt. Ook al zou Quick nu met fantastische promo’s en reclamespots afkomen, mijn mening zou toch niet veranderen. Wanneer ik zin heb ik frietjes en een hamburger, ga ik ongetwijfeld naar McDonalds. 