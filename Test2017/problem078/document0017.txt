De laatste jaren schaffen alsmaar meer mensen zich een Blackberry smartphone aan, maar eerlijk gezegd begrijp ik niet waarom.   Het eerste waarmee je natuurlijk wordt geconfronteerd is het toetsenbord. Dat is veel te uitgebreid, en de toetsen zelf zijn veel te klein: voor mensen met iets bredere vingers is deze gsm zeker geen aanrader. Ten tweede is er de breedte van de gsm zelf. De Blackberry is breder dan de gemiddelde gsm, wat het moeilijker maakt hem in je broekzak op te bergen. Een derde probleem is het startscherm. Dit is ook weer veel te klein voor al het nodige dat er op moet staan: alle apps moeten een ruimte beslaan die maar half zo groot is als die van een smartphone. Het totale design is ook niet aantrekkelijk: omdat het toetsenbord zoveel ruimte inneemt, ziet de gsm er veel te druk uit en lijkt het op iets helemaal anders dan een toestel om simpelweg mee te bellen. Ook heb je slechts een gelimiteerde mogelijkheid qua applicaties: er kan maar een beperkt aantal apps gedownload worden.  Naar mijn mening lijkt dit toestel meer op een soort van draagbare spelconsole dan op een handige draagbare telefoon.