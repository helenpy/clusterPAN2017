Eindelijk is het zover! De film “How did we meet again” speelt vanaf vandaag in de cinemazalen. Ik ben een heel grote fan van romantische komedies en ik kan er maar geen genoeg van krijgen. “How did we meet again” heb ik vorige week in avant-première gezien. Het verhaal begint met de achttienjarige Glenn die hopeloos verliefd is op zijn buurmeisje Sophie. Wanneer ze samen afstuderen van de middelbare school, beslist de papa van Sophie om te verhuizen naar Amerika. Tien jaar later zien we Glenn niet meer als die verlegen tienerjongen van vroeger, maar als een knappe man die barst van zelfvertrouwen. Wanneer Glenn op straat loopt, dacht hij Sophie te zien aan de overkant. De gevoelens die hij vroeger voor Sophie had, kwamen plots allemaal terug. Glenn maakt het zijn missie om Sophie terug te vinden en voor hem te winnen. Maar zal hij daarin slagen? Deze romantische komedie was prachtig. De hoofdrolspelers vormen een mooi stel op het scherm en hebben hun rol perfect neergezet. Ik raad deze film iedereen aan!