Eerst en vooral zijn er bezwaren tegen McDonalds uit cultureel oogpunt. McDonalds is het schoolvoorbeeld van globalisering, die een verarming van de regionale cultuur impliceert. Toen ik met de klas op reis ging naar Duitsland rende de hele groep â€˜s middags meteen naar de gele M in de verte, in plaats van de streekgerechten te proberen. Zonde, want McDonalds kan wel economisch zijn in geld en tijd, het is zeker niet lekker en het personeel is onvriendelijk.  Het is moreel onverantwoord tegenover je eigen lichaam om McDonalds te consumeren. Ik zeg consumeren, want eten is het niet echt. Zeker kinderen hier naartoe nemen is een groot onrecht: eens hun smaakpapillen zijn aangetast door vettige frieten en zoete cola, leren ze niet meer gezond te eten. Als je dan toch eens een frietje wilt eten, kan je beter naar het frituur gaan. Voor een hamburger is de slager een betere keuze: het vlees zal ongetwijfeld kwalitatiever zijn.  Ten slotte moet je te veel geld betalen voor wat je krijgt. Of, in het licht van de discussie over de vettaks, te weinig. Fastfood zou in plaats van toegankelijk te zijn als dagelijkse lunch behandeld moeten worden door de overheid als een verslaving of als een luxeproduct dat je je in je leven maar een paar keer kan veroorloven. 