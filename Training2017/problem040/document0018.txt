Afgelopen zaterdag opende in Antwerpen op de Groenplaats een nieuwe koffiebar ‘Potvolkoffie’.  Ik hoor sommigen onder jullie al denken: ‘Weer een nieuwe koffiebar, er zijn er nog geen genoeg.’ En ja, dat denkt u terecht. De zaak maakt geen onderdeel uit van een keten, er is er dus maar één van. Wat mij betreft zal deze zich nog niet snel uitbreiden, want ‘Potvolkoffie’ lijkt me na het eerste bezoek niet veel concurrentie voor nabije koffiebars.‘Potvolkoffie’ wordt geleid door Emma Verschepen en Victor Praet, beiden 24 jaar oud en zeer enthousiast over hun nieuwe uitdaging.  Ze doen hun best en willen hun droom waarmaken maar ze nemen een zeer groot risico door zich op de Groenplaats te vestigen waar er zich op ongeveer 300 meter van ‘Potvolkoffie’ een Starbucks bevindt. Met hun lager prijzentarief willen ze proberen om ook de hartjes van de trouwe Starbucksklanten te veroveren. Daar zullen ze dan toch wel heel veel moeite voor moeten doen. Ook al is de koffie goedkoper, beter konden we ze niet echt noemen. Naast koffie bieden ze ook niets anders aan, wat wel een must is. U kan het altijd een kans geven, maar mijn hartje hebben ze niet veroverd.