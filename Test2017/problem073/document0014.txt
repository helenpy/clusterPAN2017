Pizza Perfecto is een zaak die al jaren befaamd is voor zijn Italiaanse specialiteiten. Toch kon het restaurant ons niet echt bekoren. Over het algemeen is de zaak al heel wat van zijn charme verloren door een gebrek aan onderhoud. De muren schreeuwen om een likje verf en bovendien zijn ook de tafels en stoelen niet meer in optimale staat. Verder heeft men getracht om zoveel mogelijk gasten te kunnen ontvangen, wat een overvloedige drukte en lawaai met zich meebrengt. Bovendien moeten klanten daardoor erg dicht naast elkaar zitten, waardoor er nog weinig privacy rest.Het personeel is erg vriendelijk en hulpvaardig, maar helaas niet erg accuraat bij het bezorgen van de bestelling. Het spreekt daarenboven voor zich dat iedereen aan tafel gelijktijdig zijn gerecht opgediend krijgt. Bij grote drukte blijkt dit echter problematisch. Het volgende struikelblok betreft de kwaliteit van de gerechten. Wij hadden gehoopt op een goedbelegde pizza met een krokante korst. Helaas kregen we het tegengestelde geserveerd. Ook de huiswijn liet te wensen over.Wij zijn voorlopig niet van plan om Pizza Perfecto nogmaals te bezoeken. Mits een grondige renovatie en een herziening van de keuken, willen wij dit restaurant nog een kans geven.