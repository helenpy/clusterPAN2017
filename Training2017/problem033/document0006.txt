Ken ik jou van ergens?? is een romantische novelle over twee dertigers die elkaar ontmoeten en die al snel smoorverliefd worden op elkaar. Beiden hebben het gevoel dat ze elkaar al eerder ontmoet hebben en ze vragen zich continu af waar en wanneer dat was. Samen gaan ze op zoek naar een antwoord. Je kan je dus verwachten aan een verhaal vol liefde, romantiek, spanning en avontuur. Ik vond het een geweldig boek, het was spannend en tegelijkertijd enorm romantisch. Het is echt een boek om bij weg te dromen en ik zou het iedereen aanraden. Eens je begint te lezen, kan je niet meer stoppen. Van ’s ochtends tot ’s avonds zit je vastgekluisterd aan je boek, want wat is nu gezelliger dan bij slecht weer lekker warm binnen zitten met een dekentje, een tas thee en een goed boek?Bovendien heeft de schrijfster een aangename schrijfstijl en is het  relatief gemakkelijke lectuur. Het is dus een boek voor jong en oud en het heeft voor ieder wat wils. 