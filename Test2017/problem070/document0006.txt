De koffiebar Potvolkoffie kan ik gemakkelijk omschrijven in één woord, knus. Wanneer je voor de koffiebar staat, krijg je al meteen zin om er een koffie te proberen. Eenmaal binnen, kan je kiezen tussen een plaatsje aan een tafeltje, waar je eventueel ook kan studeren; of je kan achteraan gaan zitten, in de zeteltjes. Deze zijn uiterst comfortabel, omgeven door de vele kussens. Het assortiment aan koffies is zeer ruim; er is voor iedereen wat wils. Ook de prijzen zijn niet te hoog; je krijgt waar voor je geld. De koffie zelf was zeer lekker, en het koekje dat je erbij kreeg, was een leuk extraatje. Hier kom ik zeker nog eens terug, al is het maar gewoon om de verschillende koffies te proberen. 