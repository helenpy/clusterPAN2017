‘Het beste, fijnste, culinair hoogstaandse visrestaurant van België’, zo werd Jellyfish Joker in de media genoemd. In mijn media noem ik het eerder een nachtmerrie. Ten eerste is de locatie van dit restaurant onbekend voor mijn GPS. Ja, zelfs mijn GPS kon het visje niet vinden. Na een uur rondrijden, zagen we uiteindelijk de grote belichte letters zweven in de lucht en zijn we naar binnen gegaan.  Verder waren de eerste seconden verschrikkelijk, ik dacht dat ik binnengestapt was in de meest rotte viswinkel te allen tijden. Overal stonden aquariums, die gevuld waren met zwemmende wezens, maar dit was een restaurant? De geur was ondragelijk en ik had honger. Eenmaal ik plaatsgenomen had, ging het beter totdat de ober de bestelling kwam opnemen. Hij was verkleed in een vis, waar zelf het kleinste kind niet van had durven denken dat het een vis was. Vervolgens kwamen de tranen mij in de ogen met wat ik kreeg. Ik geloof dat het voorgekauwde sardienen waren met een hoopje lintwormen onder een saus van vers vissenbloed. Ik at niets en het staat voor mij vast: gisteren ben ik voor de eerste, maar ook voor de laatste keer dit restaurant binnengestapt!