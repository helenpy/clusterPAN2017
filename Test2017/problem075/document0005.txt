Ik veronderstel dat menig fan van de originele X-men trilogie begon te kwijlen bij het zien van de trailer van de nieuwe X-men: First Class. Spijtig genoeg zal uw kwijl ingeruild worden voor tranen na het zien van de eigenlijke film. De film gaat over het verleden van Professor Xavier en de oprichting van de zogenaamde X-men. Hoewel je als schrijver elke richting zou kunnen uitgaan met deze twee gegevens, besluit de schrijver van First Class de slechtste richting uit te gaan. Het verhaal overtuigt simpelweg niet en overleeft slechts op de ontelbare verwijzingen naar de originele trilogie. Hoewel dat de acteerprestaties degelijk zijn en u Jennifer Lawrence semi-naakt mag zien rondlopen, blijft de film een flop voornamelijk door het zwakke verhaal.