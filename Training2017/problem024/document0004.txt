De adellijke families in het Brugse overleefden verschillende regimes en bleven aldoor betrokken bij de machtsuitoefening. Onder hen waren er die tijdens hun leven, tussen 1790 en 1830, minstens zes regimes aankonden - de Oostenrijkers, de patriotten, opnieuw de Oostenrijkers, de Fransen (met onderlinge regimewisselingen), de Nederlanders en als bekroning de Belgische onafhankelijkheid.
