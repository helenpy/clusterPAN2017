Drive moét één van de meest machtige films zijn van 2011. Een film waarin suspense primeert op woord. Vanaf de eerste seconde tot de laatste, zit je op het puntje van jouw stoel. Ryan Gosling vertolkt op excellente manier de hoofdrol van 'The Driver': een zowaar apathisch hoofdfiguur waar niemand lijkt tot door te dringen. Tot hij zijn buurvrouw ontmoet en er een platonische relatie ontstaat. De film is donker maar slaagt er toch moeiteloos in om op enkele, weinige momenten een semi-romantisch sfeertje te creëren. Romantiek of niet, de spanning moet er nooit voor wijken. Dit magnifiek verhaal wordt ondersteund door prachtige muziek die een moderne eighties vibe met zich meebrengt. De film is werkelijk een prachtig plaatje: sterke acteerprestaties, prachtige beelden, briljante muziek en een magistrale spanning die je niet loslaat. Kortom, een 'must see'.