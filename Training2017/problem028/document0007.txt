De grote spoorwegbaas, Jo Cornu, speelt met het idee om treingebruikers meer te laten betalen voor hun abonnement tijdens de spitsuren. Laten we dat geniale plan even doortrekken naar private sectoren. Pistolets bij de warme bakker op zondagvoormiddag? Mogen best 10 cent per stuk meer kosten. Een ijsje als de temperatuur hoger ligt dan 25 graden? Klein extraatje lijkt mij niet oneerlijk. Een roman aanschaffen tijdens de zomervakantie? Zou 1 euro extra volstaan?
