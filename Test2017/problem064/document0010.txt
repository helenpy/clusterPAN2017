De gebroeders Coen hebben met hun nieuwste film ‘Inside Llewyn Davis’  nogmaals bevestiging gekregen als filmkundige genieën. Het betreft een meesterwerk dat zowel aspecten uit drama en comedy combineert. De protagonist, een folkmuzikant Llewyn Davis genaamd, is van nature een persoon die zijn dromen probeert na te jagen. Alhoewel hij zeer overtuigd is van zijn eigen kwaliteiten als artiest, ligt de nadruk toch vooral op het ‘proberen’, want effectief doorbreken lukt hem niet. Talloze pogingen om het dan toch te maken zorgen dan ook voor heel wat frustratie. De kijker leeft zeer sterk mee met de falende ‘ster’. Aanschouw Llewyn die steeds weer balanceert op de dunne koord van zijn eigen zelfvertrouwen! Maar de afgrond is diep, donker en vol faalangst… Dit levert natuurlijk fantastische beelden op, die de filmganger als smakelijk ervaart. Wanneer geeft men eindelijk op? Deze centrale vraag wekt in ‘Inside Llewyn Davis’ vaak de heerlijke cocktail aan tranen en lachjes op. Als conclusie: Eindelijk nog eens een film dat de prijs van het cinematicket overcompenseren kan.