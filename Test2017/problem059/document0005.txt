In Brussel meldt eerste minister Gaston Eyskens dat nu al 25.000 Europeanen uit Congo zijn geëvacueerd. De luchtbrug van Sabena heeft tot dan toe 9200 blanken naar Zaventem overgevlogen. Op 18 juli is het aantal geëvacueerde Europeanen volgens een nieuwe officiële mededeling opgelopen tot 40.000, van wie 60 procent Belgen. Beide regeringsmededelingen kloppen niet met de registraties door de Onderzoekscommissie Congo 1960, noch met de cijfers van Sabena over de luchtbrug.
