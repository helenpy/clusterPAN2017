Σε αυτό το σημείο έπεσε και το δεύτερο κέρασμα. Στο τραπέζι προσγειώθηκαν κάτι τεράστιες δαγκάνες και πόδια βασιλικού καβουριού. Oύτε ήξερα πώς τρώγονται, ούτε φυσικά είχα ξαναδοκιμάσει. Οπότε προθυμοποιήθηκε να μου δείξει η Ελένη, η οποία μόλις είχε τελειώσει μια γευστική ψαρόσουπα με σκορδάτα κρουτόν. Πολύ καλό το ψαχνό της δαγκάνας, αλλά λίγο. Το φάγαμε και αυτό ευχάριστα.
