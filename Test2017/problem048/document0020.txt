'Ik doe al achtenvijftig jaar mijn best om mooi Nederlands te praten en langzamerhand kan ik het ook een beetje. Natuurlijk wil ik die taal bewaren. Wat heb ik nu aan het Engels? Ik weet niet eens hoe ik er een half pond gehakt in moet bestellen.' Aan het woord is Abram de Swaan, Nederlands bekendste socioloog en auteur van  Woorden van de wereld , het boek waarin hij het mondiale talenstelsel tegen het licht houdt.
