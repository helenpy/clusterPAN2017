Als je je pizza restaurant 'Pizza Perfecto' noemt, creëer je natuurlijk al vanaf het begin torenhoge verwachtingen. Wij namen de proef op de som en gingen na of die pizza nu werkelijk zo perfecto is. En ja hoor, het water komt je als vanzelf in de mond wanneer je het restaurant binnenloopt en de aroma's je neus binnendringen. Zodra die knapperige driehoek belegd met spinazie, ansjovis, zalm en witloof je mond bereikt, is het zeer moeilijk om de 50-keer-kauwen-is-gezond-regel nog langer te handhaven. Niet alleen maken ze bij Pizza Perfecto gebruik van verse ingrediënten, ze worden ook nog een keer op een verfrissende manier met elkaar gecombineerd. Normaal ben ik niet zo'n fan van geforceerde woordspelingen met pizza, maar in dit geval kan ik het niet laten. Voor een pizzationele ervaring, is Pizza Perfecto het enige en juiste adres. Gaat dat proeven.