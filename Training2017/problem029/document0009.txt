De Eyckiaanse invloed, te zien op het  Portret van een man,  moge duidelijk zijn, het is helaas geen schilderij van Fouquet zoals vroeger gedacht, maar van Barthélemy d'Eyck, hofschilder van René d'Anjou, de 'onfortuinlijke koning van Jeruzalem' (Borchert). Veel minder bekend dan zijn naamgenoot, wordt Barthélemy d'Eyck vandaag zelfs het auteurschap van de erg Vlaams aandoende  Annunciatietriptiek  - verspreid over Aix-en-Provence, Brussel en Rotterdam - toegekend.
