Tijdens die ontmoeting is de voormalige Franse president er wel in geslaagd om zowat iedereen te charmeren, zo niet van zijn kwaliteiten te overtuigen. Het parlement wil meer zeggingskracht en macht en het streelt zijn ambitie dat Giscard zich met Benjamin Franklin, een van de auteurs van de Amerikaanse grondwet, vergelijkt. Als Giscard het goed speelt, kan hij in dit parlement dat zoveel beter dan de nationale parlementen op dit werk is voorbereid, een geduchte bondgenoot vinden. 
