Dit boek sleept je vanaf het begin al meteen mee in een geweldige futuristische wereld. De technologie, die in elk ander geval zou worden afgedaan als overdreven en onrealistisch, wordt op zo’n manier gebracht dat je ten minste voor een paar momenten helemaal gelooft dat die ergens echt bestaat en werkt. Onder water ademen, bewust gestuurde telepathie, het kan allemaal. Deze fictionele wereld werd zo zorgvuldig opgebouwd en beschreven dat je niet anders kan dan erin meegaan.Ook de personages worden op een vergelijkbare manier voorgesteld. Je krijgt een beeld van hun diepste wensen, drijfveren en gedachten en na verloop van tijd krijg je het gevoel dat de personages echte mensen zijn die je in de werkelijkheid kent. Misschien niet altijd even sympathiek of zelfs begrijpelijk, maar altijd realistisch en overtuigend. De auteur geeft hierin duidelijk blijk van diepe empathie en een uitzonderlijk begrip van de menselijke aard.Naarmate het verhaal verder ontwikkelt, wordt duidelijk hoe al deze personages samen in hetzelfde verhaal zitten en hoe ze zich verhouden tegenover de gebeurtenissen die zij ondergaan en veroorzaken. Zo wordt op een deskundige manier spanning gecreëerd en is het bijna onmogelijk om dit boek neer te leggen. Een echte aanrader.