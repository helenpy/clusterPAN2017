Afgelopen zaterdag, 4/10/2014, ben ik samen met mijn gezin gaan dineren bij Powerfeed. Dit was, om het eufemistisch uit te drukken, geen al te positieve ervaring.Hoewel het niet al te druk was, hebben we toch meer dan een half uur moeten wachten op onze maaltijd. Toen we deze dan uiteindelijk kregen, bleken de frieten koud te zijn en kreeg mijn echtgenoot een visburger in plaats van de kipburger die hij besteld had. Ik meldde dit aan een serveerster, die antwoordde ze dat ze daar helemaal niets aan kon veranderen. Het duurde nog eens een kwartier voor we dan uiteindelijk die kipburger kregen. Nieuwe, warme frieten kregen we echter niet. Bij het kindermenu, voor mijn zoontje, werd een speelgoedje geleverd dat voor meisjes bestemd was. Hij vroeg beleefd aan een serveerster of het mogelijk was om het speeltje in te ruilen, waarna deze snauwde dat hij ondankbaar was. Verder was het er ook verre van proper. Op de grond lagen nog vergeten frieten en ook een plas cola, die er al lag van voor onze komst, bleef er tot na ons vertrek liggen. Op de koop toe werd ons ook nog de visburger, die we niet besteld hadden, aangerekend. 