We zien ze voortdurend opduiken in het straatbeeld, mensen met een koffiebeker in hun hand van het wel geprezen merk ‘Starbucks’. Maar schuilt er achter deze bakjes wel troost?Eerst en vooral maak ik me zorgen om de kwaliteit die het bedrijf aanbiedt. Soms heb ik het gevoel dat de melk rijkelijker aanwezig is dan de koffie en dan spreek ik niet over een ‘koffie verkeerd’. Ook de andere producten die worden aangeboden voldoen niet aan alle normen. Gezonde snacks bomvol calorieën en thee die smaakt naar water.Is het de melk niet die verzuurd is, dan is het de sfeer. Workaholics die hun hoofd verschuilen achter hun computer en toeristen die zich verdiepen in hun reisgids.Daarnaast vraag ik me af of het nog verantwoord is om in tijden van 'Doe-het-zelf-haken-en-breien’ en ‘alles uit eigen tuin’ ons te vertonen in ketens. De onderneming telt zo’n 17000 vestigingen in 50 landen. Niets meer dan een multinational die bakken geld verdient aan u. Laat u dus niet langer verleiden door reclame die u doet watertanden maar zoek andere oorden op waar u meer bent dan zomaar een consument en begeef u naar een traditioneel koffiehuis met artisanale koffie