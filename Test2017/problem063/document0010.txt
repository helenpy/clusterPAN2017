iPhones. De smartphones voor mensen die waarde hechten aan design en status. Ik heb mijn iPhone 4S twee jaar gebruikt en ken dus de 4S door en door. Het allergrootste minpunt en bron van irritatie is sowieso de batterij die niet lang mee gaat. De batterij houdt geen volledige dag vol, waardoor je dus altijd de oplader bij je moet hebben. De iPhone 4S is net zoals zijn voorganger, de iPhone 4, volledig van glas. Ondanks het feit dat dit zeer luxueus oogt, brengt het aantal nadelen met zich mee. Ten eerste mag je je sleutels niet samen met je iPhone in je broekzak of handtas steken. Anders is de kans zeer groot dat je krasjes op je scherm ziet. Ten tweede  mag je je iPhone ook zeker niet laten vallen. Een hoesje om je iPhone te beschermen, is zeker geen overbodige luxe. Mijn conclusie is dat je misschien beter een Android smartphone overweegt in plaats van de iPhone 4S. Android smartphones presteren even goed en zijn ook vaak goedkoper.