""LMFAO"", het Amerikaanse muziek duo dat bekend is geworden door een combinatie van gekke danspasjes en de meest absurde outfits, is een perfect voorbeeld van iets dat nooit had mogen ontstaan naar mijn mening. Mijn oren zijn me dankbaar dat de groep maar vier jaar bestaan heeft.De groep beweert zelf dat ze het ‘party rock’-genre hebben gecreëerd, geïnspireerd door muzieklegendes zoals James Brown, Michael Jackson, Led Zeppelin en The Beatles.  Een beetje vreemd en pretentieus, ik hoor alvast niks terug van bovengenoemde talenten in hun platen. Toen hun eerste nummers uitkwamen, werden deze al snel opgepikt door de commerciële zenders en natuurlijk plat gedraaid in discotheken en clubs. Ik herinner me nog goed hoe de massa enthousiast begon mee te zingen en hoe ik van de gelegenheid gebruik maakte om even naar het toilet te gaan of een nieuw drankje te halen. Over een partypooper gesproken. LMFAO heeft ook meerdere awards in ontvangst mogen nemen. Gelukkig geen Grammy of American Music Award. De groep ging in 2012 aan de haal met een NRJ Music Award, een Franse commerciële prijsuitreiking. 