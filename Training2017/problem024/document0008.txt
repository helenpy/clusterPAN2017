Negen en een halve week in de herfst van 1888 hielden ze het samen uit in het Gele Huis aan de place Lamartine, waarbij Gauguin het dagelijks leven organiseerde: huishoudelijk budget, werkuren, caf√©- en bordeelbezoek. Zolang ze in de stad, de velden en de wijngaarden konden werken, bleven persoonlijke spanningen achterwege. Maar zodra het slechte weer hen binnenhield, kwamen hun beider hypergevoelige zenuwstelsels - gedragen door ego's van heb ik jou daar - met elkaar in botsing.
