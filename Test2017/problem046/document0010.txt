Van verkiezingen heeft Mugabe het nut nooit ingezien, getuige zijn gedrag na de onafhankelijkheidsoorlog en de manier waarop hij toen rivalen als Joshua Nkomo van de weg wist te rijden. En de manier waarop hij geestdriftig de verkiezingen van 1980 vervalste, die hij hoe dan ook gewonnen zou hebben. De 78 jaar oude president heerst op een steeds dictatorialer manier over een land dat beter verdiende. Eens zo jammer, vindt de buitenwereld, dat het nu faliekant de verkeerde kant op gaat.
