De keten Starbucks heeft naam en faam verworven met hun koffies. Al zoveel jaren zie je mensen op straat rondlopen met de witte beker met groen logo, in de hand. Toch ben ik niet overtuigd. Als je binnenkomt in een Starbucks zaak is het eerste wat je ziet, vaak een lange wachtrij. Dat werkt al niet echt uitnodigend. Als je dan eindelijk aan de beurt bent, wordt je bediend met de meeste tegenzin. Ze zouden nog liever die beker naar je hoofd gooien, dan hem te vullen met koffie. Ik heb het nog maar één enkele keer meegemaakt dat ze vriendelijk tegen me waren. Tenslotte vind ik dat de koffie gewoon veel te duur is. Ik kan niet ontkennen dat hij lekker is, en dat het zeker wel eens deugd kan doen om de dag mee te beginnen. Ik ga echter liever elders een koffie halen voor twee of drie euro, in plaats van vijf. Dat is even lekker, maar toch net iets goedkoper.