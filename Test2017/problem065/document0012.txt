Gisteren speelde Above the Viper in uitverkochte AB. Het voorprogramma, dat bijna een half uur te laat begon, was wat zwakjes. Ze hadden moeiten om beweging in de zaal te krijgen. Enkel op de eerste paar rijen werd er mee gebruld en geheadbanged. Wanneer Above the Viper eindelijk op het podium verscheen, was het direct duidelijk dat zij hier geen moeite mee hadden. Met hun indrukwekkende gitaar- en drumwerk gecombineerd met sterke vocalen kon de groep de hele zaal al snel in beweging krijgen.Wat ik wel minder vond, was dat de zanger te veel praatte tussen die liedjes door. Als hij dit niet had gedaan, had er tijd overgeweest voor een extra liedje of twee. Ik betaal om hem te horen zingen, niet te horen praten. Toch was het een zeer goed concert. Ze wisselde oudere nummers goed af met wat recentere en speelde hun meest gekende nummer op het einde van de show. Voor ze het podium afgingen, kondigde de groep aan dat ze in de zomer terug komen om op Graspop te spelen. 