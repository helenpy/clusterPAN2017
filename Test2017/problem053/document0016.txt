Bij Volvo huldigt men evenwel een heel andere filosofie: het Zweedse automerk is al jaren synoniem voor veiligheid op de weg. 'Op den duur werd het zelfs een beetje saai', aldus pr-manager Tania Cerceni. 'Een tijdlang werden we enkel geassocieerd met veiligheid, maar onze wagens stonden niet echt bekend als aantrekkelijk. Vandaag proberen we ook mooie wagens te bouwen.'
