Ik ben altijd al een fan geweest van watersport, maar ben zelf niet zo atletisch gebouwd. Een nieuwe hobby zoeken was moeilijk, tot ik het boek 'Waterboarden voor dummies' in handen kreeg. Waterboarden heeft alles wat een mens maar kan begeren: water, sociaal contact, spanning, avontuur... Bovendien valt de educatieve waarde niet te onderschatten. Na een deugddoende sessie waterboarden ken je je onderwerp van binnen en van buiten.Hoe extatisch en complex deze sport ook lijkt, het leren en beoefenen ervan is uiterst simpel met ‘Waterboarden voor dummies’. Elke beweging staat duidelijk afgebeeld en is daarnaast op semi-literaire wijze uitgelegd. Het boek is ook niet enkel behulpzaam voor beginners: meer naar het einde toe staan de geavanceerdere technieken. De gehele cursus kan op eigen tempo doorlopen worden en naar eigen goeddunken al dan niet toegepast worden. Ik heb de sport en de leraar van mijn leven gevonden aan een heel schappelijke prijs. Waterboarden is een zeer ontspannende vrijetijdsbesteding, waarvan de intensiteit nog enkele malen versterkt wordt onder het toeziend oog van 'Waterboarden voor dummies'. 