Enkele jaren geleden heb ik het boek Een schitterend gebrek van Arthur Japin gelezen en ik was meteen verkocht. Een verhaal over de liefde in de 18e eeuw waarin Lucia terugblikt op haar leven en de vele obstakels die haar in de weg stonden. Ze vlucht weg voor de liefde en hoopt zo haar geluk terug te vinden. Daarnaast ook een verhaal over een Casanova die echte liefde kent, of is dit maar schijn? Een boek vol antwoorden met de nodige emoties en spanningen, wat het vlot doet uitlezen. De personages worden voortdurend geconfronteerd met zichzelf, maar ook met verstand en gevoelens wat zeker bijdraagt tot de spanning van het verhaal. De grote vraag in dit script is waar de werkelijkheid zich bevindt. Wat er zich achter haar voile afspeelt. Ik vond het een prachtig en vlot geschreven werk van Japin en zou nog meer van hem willen lezen. Het is zeker een aanrader voor jongeren die houden van romantiek met de nodige spanningen!