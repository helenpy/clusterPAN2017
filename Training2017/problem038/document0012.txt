Ik ben naar dit restaurant gegaan nadat ik het gevonden had op internet. Wat ik verwachtte was een authentieke pizzeria, maar wat ik kreeg was totaal onverwacht. Het was helemaal niet zo gezellig als op de foto's, de muren waren witgeschilderd en er hingen tl-buizen als verlichting. Ik had geen tijd om nog iets anders te gaan zoeken dus ondanks deze slechte eerste indruk, ben ik gebleven.Ik had ook voor een pizzeria gekozen in de hoop dat de bediening snel zou zijn, wat totaal niet het geval was. Ik heb er een uur gezeten voor mijn voorgerecht (lookbroodjes) eraan kwam. Na nog eens drie kwartier kwam mijn pizza eraan. Ik had een pizza quatro stagione besteld zonder vlees, aangezien ik vegetarisch ben. Wat merk ik als de ober de pizza komt brengen? Hij is belegd met salami én ansjovis… Ik besluit hier iets over te zeggen maar door gebrek aan tijd langs mijn kant hou ik de pizza en doe het vlees en de vis er gewoon af.Als kers op de taart merk ik dat er een haar ligt op mijn pizza. Ik kom hier nooit meer. Het is geen gezellige tent met trage bediening en twijfelachtige hygiëne.