Op 28 september 2013 stond Stromae op het programma om in Brussel op te treden ter gelegenheid van het feest van de Franstalige Gemeenschap. Ik woonde die vrijdagavond het optreden op de Grote Markt bij met een aantal collega's van het werk. Het was de eerste keer dat ik de heer Paul Van Haver aan het werk zag. Het viel me onmiddellijk op dat deze grote entertainer grote verwachtingen schiep en deze werden tijdens zijn show helemaal ingelost. De mysterieuze sfeer, de aanstekelijke muziek en zijn tweetaligheid zorgden ervoor dat hij in een mum van tijd het hele publiek op zijn hand kreeg!   