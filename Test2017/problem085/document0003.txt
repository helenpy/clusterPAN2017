Επιτρέψτε μου να εξηγηθώ όμως, αφού δε με ξέρετε και μπορεί να με παρεξηγήσετε. Εγώ βέβαια σας γνωρίζω. Μάλιστα θαυμάζω την πορεία σας στα κοινά, κι αυτό για ένα λόγο κυρίως: για την ανιδιοτέλειά της. Φυσικά, με την πολιτική δεν θα είχατε ασχοληθεί αν δεν είχατε και κάποια φιλοδοξία, αλλά υπάρχουν λογιώ λογιώ φιλοδοξίες, και η δική σας είναι ακριβώς του τύπου που μου αρέσει, δηλαδή η φιλοδοξία να προσφέρεις.
