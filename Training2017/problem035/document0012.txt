Deze maand bracht de schrijfster F. Lieckens opnieuw een romantische novelle uit. ‘Ken ik jou van ergens??’ heet het, en het zou wel eens haar doorbraak in de literatuur kunnen worden. Haar debuutroman, ‘Gewoon een vriend’ (2011), was reeds een succes, maar dit tweede boek is echt een schot in de roos. Lieckens lijkt helemaal te zijn opgebloeid, wat zich uit in haar vlotte, bloemrijke schrijfstijl, maar ook in de personages. De hoofdpersonages Eva en Pieter doormaken in de loop van de plot een evolutie in hun karakters. Vooral bij Eva is dat mooi om te zien. De transformatie van een schuchter meisje naar een jonge, zelfverzekerde vrouw is erg herkenbaar voor veel lezers. Het verhaal loopt goed af, maar met een twist, waardoor deze romantische novelle elk cliché overstijgt. 