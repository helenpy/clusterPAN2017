Het uitkomen van deze film was tegelijkertijd fantastisch en een ware ramp. Het is namelijk de laatste verfilming van de Harry Potter-boeken, een reeks waar ik uitermate fan van was. Deze film moest dus heel erg goed uit de hoek komen om met het verlies te compenseren. Maar dat was ook echt het geval. Harry Potter is sterker, beter en slimmer dan ooit en zijn twee trouwe kompanen zijn nu meer dan gewoon zijn vrienden: ze krijgen elk ook een story line. Er is ruimte voor actie maar ook voor gevoelens, ruimte voor spanning maar ook voor ontspanning en naarmate het einde in zicht komt is er een heerlijke verrassende wending in het verhaal. Harry Potter is voor mij meer dan een filmreeks. Harry Potter staat voor mijn jeugd. Het is jammer dat het nu afgelopen is, maar alles eindigde met een knaller van een film. Ik raad hem iedereen aan!