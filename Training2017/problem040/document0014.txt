De zoveelste Smartphone ligt in de winkel. “Wablieft? U zegt zomaar de zoveelste Smartphone tegen een Google Phone XL?! Opgelet: deze heeft wel éxtra veel opslagruimte.” Ja natuurlijk, en de volgende zal extra extra veel opslagruimte hebben. Allemaal één pot nat, die Smartphones. Maar wie ben ik om dat te beweren? De klanten staan ervoor in de rij en de verkoper incasseren het geld, want toegeven, goedkoop is het niet, zo’n ding. Laten we even een vergelijking maken: waarvoor wordt zo’n slimme telefoon nu het meest gebruikt? Om te bellen, sms’en, om een agenda bij te houden en om op het internet te gaan. Wel dat kan mijn gsm’etje van vijftig euro ook en die gaat 4 jaar mee. Meer argumenten om me te verzetten tegen het aanschaffen van zo’n duur machinetje heb ik niet nodig.