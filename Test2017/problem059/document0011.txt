Waar was ik? O ja. ‘Maak er geen drama van’, zou ze dus hebben gezegd. Het geeft geen pas anderen voor de voeten te lopen met je persoonlijke ongerieven en het is indiscreet te babbelen over de pijnen van anderen. ‘Nobody knows the troubles I’ve seen, nobody knows but Jesus’, zong mijn moeder vroeger, en zo hoort het. Iedereen lijdt verlies, in ieder leven valt te veel regen, en het is wel prettig als men die kwellingen voor zichzelf houdt. Zo werkt compartimenteren.
