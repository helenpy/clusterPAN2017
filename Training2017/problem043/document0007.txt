Και καθώς ακούγονται τα μύρια όσα από τα δελτία ειδήσεων όλου του κόσμου για τη δεινή οικονομική μας κατάσταση, δεν είναι λίγοι εκείνοι που μπορεί και να ήθελαν να έρθουν για διακοπές, αλλά θεωρούν ότι τίποτε δε θα λειτουργεί, άρα μας προσπερνάνε. Έπρεπε, λοιπόν -λέω εγώ, με το μικρό μου το μυαλό- να είχαμε ήδη ξεκινήσει μια έξυπνη διαφημιστική καμπάνια για να δείξουμε (άλλη μια φορά) τα μοναδικά ελληνικά νησιά, αλλά και τα υπέροχα βουνά μας.
