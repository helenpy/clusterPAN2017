Een vrouw en een man die elkaar kruisen, meer is er niet nodig voor de nieuwe prent van Nancy Meyers. De regisseuse die al enkele films op haar palmares heeft, slaagt er opnieuw in om twee uitgebluste levens in lichterlaaie te zetten. In ‘How did we meet again?’ ontmoeten Jim (Adam Sandler) en Amanda (Cameron Diaz) elkaar op een bruiloft. Het standaardfeest waar elke vrijgezel zwaarmoedig rondzwerft maar toch stiekem hoopt om de liefde van zijn leven letterlijk tegen het lijf te lopen. Ook zij ontkomen niet aan dit cliché. Maar de resem hilarische momenten die daarop volgen, maken veel goed. Zelf de ouderwetse voorstelling van de partner in spe is een scène om naar uit te kijken.Veel van dit gelach is dan ook te danken aan de acteerprestaties. Sandler zet de rol van onbezonnen jonge man zodanig neer dat Diaz enkel nog voor hem hoeft te vallen.Een verrassend plot hoeft u niet te verwachten, wel een romantisch sprookje die voor instant geluk zorgt. Kortom, een vrouwenfilm die ook de mannenharten sneller doet slaan.