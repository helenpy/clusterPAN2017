Een Nokia Lumnia is niet bepaald het goedkoopste toestel en zou dus prijs-kwaliteit gezien ook een betrouwbaar apparaat moeten zijn. U kunt zich voorstellen wat een verrassing het was toen er na een aantal weken al wat aan mankeerde. De batterij hield het niet langer dan een dag uit. Na die dag moest hij weer aan de lader. Dit was het eerste probleem dat opdook. Later kreeg mijn GSM de neiging om af en toe uit te vallen, terwijl de batterij niet leeg was. De enige manier om hem weer aan de praat te krijgen was de telefoon aan de oplader te leggen, wat niet altijd mogelijk was op dat moment. Een tijdje later begon een derde probleem op te spelen. Wanneer ik iemand belde, kon ik niet meer afleggen. De toets deed het niet meer en het was niet mogelijk om dit te repareren zonder het hele scherm te vervangen. Bijgevolg, als ik iemand opbelde en die persoon nam niet op, zat er niets anders op dan te wachten tot de batterij het uiteindelijk begaf. Dit resulteerde in hele hoge telefoonrekeningen. Conclusie, ik kan niemand dit apparaat aanraden. De kans is immers groot dat je GSM het na een aantal weken begeeft.