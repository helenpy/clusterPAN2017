Afgelopen week liep ik aan het begin van de middag richting het station om mijn trein te halen. Gelukkig had ik nog wat tijd over, want een ontbijt was er die ochtend bij in geschoten. De Hot Chicken Chica zit naast het station dus is het ideaal om daar een verlaat ontbijtje te scoren. Na tien minuten wachten, was ik eindelijk aan de beurt en werd mijn bestelling opgenomen. Ik wilde een kleine aanpassing, want ik lust absoluut geen augurken. Dit bleek erg lastig te zijn en uiteindelijk heb ik besloten om het broodje toch met augurken te bestellen. Ik zou ze er voor het eten wel afhalen. Bij het afrekenen werd ik niet blij, ik moest 8 euro betalen. Ok√©, dan moet het wel heel lekker zijn dacht ik nog. In de trein begon ik aan mijn broodje kip. Met tegenzin wel te verstaan, want het broodje was klef en de kip was niet gaar. Om te voorkomen dat ik ziek zou worden heb ik na drie happen mijn broodje weggegooid. Zonde van het geld en nog steeds zat ik met een knorrende maag. 