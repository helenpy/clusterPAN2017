Een late variant als het 'Vlaamse' expressionisme van de tweede Latemse groep niet te na gesproken, was en bleef het figuratieve expressionisme een Duitse aangelegenheid. Het 'abstracte' expressionisme, ook bekend als  action painting , dat na de Tweede Wereldoorlog vanuit de Verenigde Staten tot in Europa doordrong en de toonaangevende richting werd, heeft met het historische, Duitse expressionisme eigenlijk weinig uit te staan.
