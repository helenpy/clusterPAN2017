Terwijl de reclame zelfs niet-burgerfans laat watertanden, krijg je in de realiteit een zielig hoopje karton met een paar gram ontvitamiende groeten op je bord. In principe zou dit de omschrijving kunnen zijn van zowat elk hamburgerrestaurant, maar ik beperk me in deze review tot massabedrijf McDonald's. Ik geef toe: het eten is goedkoop. Dat is het enige positieve aspect aan de zaak. Minder aangenaam is de smaak. En het uiterlijk. Alsook de chemicaliën.  En, oh ja, hoe multinationals (zoals deze fastfoodketen)  het modale middenstanders het toch wel betrekkelijk moeilijk maken te kunnen leven van hun handel. De hamburgers zien eruit alsof iemand een berg droog brood, wat slachtafval en 2 gram groenten met een verdachte bijsmaak overreden heeft met een pletwals. Het smaak ook net zo.  Om die portie ongeluk alsnog te verkopen, volstaat het om de hele zooi in een doos met daarop een enge clown te keilen, om dat ding vervolgens ‘Happy Meal’ te noemen. McDonald’s verkoopt veel, maar geluk zal je er niet vinden. Wat ik er wel  vond: hevige buikpijn, een blijvend wantrouwen in de reclame, nachtmerries van die enge clown aan de voordeur. 