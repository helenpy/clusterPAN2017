Captain America: The first Avenger’ is een comic-book film van 2011 geregisseerd door Joe Johnston. Bekend van eerder werk zoals ‘Jumanji’ en ‘Jurrasic Park III’. In het spectrum van aangenaam middelmatig tot pijnlijk slecht, waar de vorige twee films toe behoren, valt Captain Amerika bij de laatste categorie.  Een CGI vertoon van puur Amerikaanse patriottische pulp. Gebaseerd op de gelijknamige strips vanuit de jaren 40, kan het enkel geprezen worden op het behoud van zijn 2-dimensionale personages. De film vertelt het verhaal van Steve Rogers, een schriel ziekelijk ventje. Steve heeft een brandende passie om te sterven voor zijn vaderland in de 2de wereldoorlog. Door zijn doorzettingsvermogen en brandend patriottisme wordt hij gekozen voor een medisch experiment.  Na de obligatoire love-intrest te ontmoeten en de nodige straling door Rogers te jagen transformeert deze tot een superheld. De rest van het verhaal sleurt zich langs de aloude paden. Held staat op voor goede oude getrouwe Amerikaanse vrijheid, vecht tegen Super Nazi’s en wint uiteraard.   Van al de barslechte comic-book films uit de laatste jaren zakt  ‘Captain America’ helemaal naar de bodem. Ziekelijk zeemzoete propaganda die standaard met een kots zakje moet worden bekeken.  