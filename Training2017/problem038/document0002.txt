Ik werd uitgenodigd door vrienden voor een ‘culinaire’ ervaring. Ik moet zeggen dat ik, als vleeseter, onder de indruk was.     De ontvangst, het begeleiden naar de tafel en de bediening verliepen vlot en het personeel was zeer aangenaam. De menukaart is niet heel uitgebreid maar biedt toch genoeg keuze. Daarnaast biedt het restaurant ook een viergangenmenu aan dat samengesteld wordt naargelang seizoen en marktaanbod (al dan niet met aangepaste wijnen). Enkele minuten na de bestelling wordt een amuse-bouche geserveerd. De gerechten zijn echt een streling voor het oog. De combinatie van verschillende verse ingrediënten passen goed samen en zorgen voor een verrassende smaaksensatie. Bovendien zijn ook de desserts zeker aan te raden.Het restaurant is trouwens zeer centraal gelegen: in het hart van de stad en dicht bij het station.Kort samengevat: verwend worden in een gezellig kader voor een schappelijke prijs. Wij hebben alvast genoten en kijken al uit naar ons volgend bezoek! 