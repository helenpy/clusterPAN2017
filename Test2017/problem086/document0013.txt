Ας δεχτούμε κάτι ως αξίωμα: η πολιτική διατύπωση έχει στοιχεία τηλεοπτικής σαπουνόπερας. Υπάρχει ο κανόνας όπου η ίδια φράση επαναλαμβάνεται πολλές φορές σε κάθε επεισόδιο ώστε να γίνει εύπεπτη και κατανοητή στο κοινό. Απλώς, στη συγκεκριμένη περίπτωση, το σίριαλ δεν αρέσει σε κανέναν γιατί η πλοκή είναι μονοσήμαντη και επαναλαμβανόμενη, ενώ επίσης δεν υπάρχει ο ήρωας που θα δώσει τέλος στα δεινά, όπως γίνεται συνήθως σε αυτού του είδους τα θεάματα.
