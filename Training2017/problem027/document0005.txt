Ma:  Mijn ouders woonden in Parijs toen ik geboren werd. Van kleinsaf observeerde ik daar hoe culturen andere accenten leggen, andere prioriteiten stellen. De verschillen zijn in de meeste gevallen heel miniem, maar het resultaat is erg verscheiden. Met muziek is dat ook zo. De grote lijnen liggen vast, maar de eigenheid en de stijl van een componist maken het verschil uit. Dat intrigeert mij enorm: die nauwelijks merkbare variaties, die kleine veranderingen in het muzikale DNA.
