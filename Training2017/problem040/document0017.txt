In ‘5 millennia van vrede’ beschrijft Keith Juncker een vastgeroeste klassenmaatschappij met als enig doel het behoud van de vrede. Het verhaal speelt zich af in het jaar 7000. Een lage medewerker van de gigantisch bureaucratische regeringsmachine moet na een burenruzie trachten zijn papierwerk tot aan het hoogste comité te krijgen, om te voorkomen dat hij de doodstraf krijgt. Junckers schrijfstijl schildert een diepzwart beeld van de menselijke beschaving. Hij introduceert een wereld waarin de mens herleid wordt tot een waanzinnig beest dat enkel door de meest minutieuze regels onder controle kan gehouden worden. De personages springen van de pagina’s onder de loodzware atmosfeer van dit boek. Een sterke zaak tegen tunnelvisie en collectief gebrek aan empathie. Zonder twijfel een instant klassieker. 

 

