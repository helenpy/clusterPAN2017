Onlangs ging ik met een vriendin in Potvolkoffie aan het Centraal Station van Antwerpen een echte Italiaanse cappuccino drinken vooraleer ons eerste uur Computerlingu√Østiek van start ging. Een gezellig ogend koffiehuisje op de hoek van de Ertbornstraat trok meteen onze aandacht. Je kon er kiezen uit meer dan dertig soorten koffie uit verschillende uithoeken van de wereld. Een speciaalzaak zou je zo denken, maar niets was minder waar. Gezellig was het binnen zeker niet en de dame bleek nors, ondanks mijn oprechte glimlach. Daarenboven had mijn echte Italiaanse cappuccino dezelfde smaak als de slechte koffies die ik tot nu toe had gedronken. Zelfs het melkschuim was zoek. Mijn vriendin liet haar waterachtige goedje ook staan. Suiker en melk waren op aanvraag en er lag ook geen koekje naast de kop. Ik had evengoed een goedkope koffie uit de koffiemachine kunnen halen. Waarschijnlijk had de koffie dan wel gesmaakt en zat ik tenminste nu niet te laat in de les. 